---
title: Secure Your Computer
slug: secure_your_computer
---

![](/images/coverchap_4.jpg)





<span class="leadtip" style="color:#5157b1">✔ एक मजबूत पासवर्ड बनाएं।</span> यह ओरिजनल और जटिल होना चाहिए, जिसमें किसी व्यक्तिगत जानकारी का उपयोग नहीं किया जाना चाहिए और इसे हर तीन महीनों में अपडेट करना चाहिए। एक अच्छे पासवर्ड में अक्षरों, संख्याओं और प्रतीकों के मिश्रण का उपयोग किया जाता है और उन शब्दों का उपयोग किया जाता है जो किसी भी व्यक्तिगत जानकारी से संबंधित नहीं हैं। इसमें जन्मदिन, परिवार, मित्र या पालतू जानवरों के नाम शामिल हैं, और यहां तक कि सड़क के पते भी। अच्छे पासवर्ड के बारे में अधिक जानने के लिए [https://securityinabox.org/en/guide/passwords](https://securityinabox.org/en/guide/passwords) पर जाएं।

<span class="leadtip" style="color:#5157b1">✔ आपके कंप्यूटर में रोज के इस्तेमाल में डिजिटल हमलों से बचने के लिए यूजर और एडमिन अकाउंट्स बनाएं।</span> मैक में आप इसे Apple Menu → System Preferences → Users and Accounts में जाकर बना सकते हैं। विंडोज़ 10 में इसके लिए Start → Settings → Accounts → Family &amp; other people → Add someone else to this PC पर जाना होगा। 

<span class="leadtip" style="color:#5157b1">✔ अपने कंप्यूटर और अपनी हार्ड ड्राइव को एन्क्रिप्ट करें।</span> मैक में यह सिटम प्रिफरेंसेज़ में सिक्युरिटी पैनल के माध्यम से फाइलवॉल्ट को ऑन कर किया जाता है। आप इसे System Preferences → Security &amp; Privacy → FileVault पर पा सकते हैं। विंडोज मशीनों पर आप जांच कर सकते हैं कि क्या सेटिंग ऐप को खोलकर डिवाइस एन्क्रिप्शन एनेबल किया गया है, System → About में नेविगेट करें, और इसके बारे में पैनल के निचले भाग में ‘डिवाइस एन्क्रिप्शन’/“Device encryption” सेटिंग देखें। अगर आपको यहां डिवाइस एन्क्रिप्शन के बारे में कुछ नहीं दिखता, तो आपका पीसी डिवाइस एन्क्रिप्शन को सपोर्ट नहीं करता है। इस स्थिति में वीराक्रिप्ट/ VeraCrypt एक मुफ्त सॉफ्टवेयर है जो आपको आपकी सभी डिवाइसों को एन्क्रिप्ट करने की अनुमति देता है। अधिक जानकारी के लिए [https://veracrypt.codeplex.com/](https://veracrypt.codeplex.com/) पर जाएं।




<span class="leadtip" style="color:#5157b1">✔ एक मजबूत/बढ़िया एंटी-मैल्वेयर सॉफ्टवेयर का सप्ताह में एक बार उपयोग करें।</span> हम मैलवेयरबाइट्स/ MalwareBytes की सलाह देते हैं। अपडेट को अक्सर जांच करते रहें। आप इसे [https://www.malwarebytes.com/](https://www.malwarebytes.com/) में  पा सकते हैं। 

<span class="leadtip" style="color:#5157b1">✔ संलग्नकों/</span> ATTACHMENTS को न खोलें! अधिकतर इसके चलते ही लोग हैक किए जाते हैं। हमारा विश्वास मत करें, डेमोक्रेटिक नेशनल पार्टी से पूछें! अगर कोई आपको किसी भी प्लेटफॉर्म पर फाइल भेजता है और यह ऐसी फाइल है जिसे गूगल ऐप्स द्वारा खोला जा सकता है, तो इसे खोलें। इसमें वर्ड, एक्सेल, पीडीएफ, और यहां तक कि कुछ इमेज फाइल भी शामिल हैं। ऐसा इसलिए है क्योंकि गूगल ऐसे मैल्वेयर से निपट सकता है जो ऐसी फाइलों में छुपे हो सकते हैं, जबकि आपका कंप्यूटर ये नहीं कर सकता। अगर ऐसा कुछ है जो आप गूगल में अपलोड करने में सहज महसूस नहीं करते हैं, तो फाइल डाउनलोड करें और इसे अपने एंटी-मैल्वेयर सॉफ्टवेयर के साथ स्कैन करें, लेकिन सुनिश्चित करे लें कि आपका एंटी-मैल्वेयर सॉफ्टवेयर अपडेट किया गया है। अंत में, आप virustotal.com पर भी फाइल अपलोड कर सकते हैं और एक वैकल्पिक प्रक्रिया के रूप में कई एंटी-वायरस लाइब्रेरीज़ के लिए इसे स्कैन कर सकते हैं।

<span class="leadtip" style="color:#5157b1">✔ अपने ऑपरेटिंग सिस्टम को समय समय पर अपडेट करें।</span> मैक पर आप यह Apple Menu → App Store स्टोर पर जा कर कर सकते हैं। अपने पीसी पर विंडोज 10 में कंट्रोल पैनल में जाकर जांचें कि क्या ऑटोमेटिक अपडेट टर्न ऑन है कि नहीं। अन्यथा नीचे दिए गए चरणों का पालन करें:1.अपने विंडोज ऑपरेटिंग सिस्टम में सर्च बॉक्स में जाएं, अपडेट टाइप करें और फिर विंडोज़ अपडेट।2.चेंज सेटिंग्स चुनें।3.इंस्टॉल अपडेट्स ऑटोमेटिकली पर क्लिक करें (अनुशंसित), अगर यह पहले से ही सलेक्ट नहीं है तो।