


✔ নিয়মিতভাবে, মানে সপ্তাহে একবার করে একটি জোরালো অ্যান্টি-ম্যালওয়্যার সফটওয়্যার ব্যবহার করুন। আমরা ম্যালওয়্যার বাইটসের (MalwareBytes) এবং বারংবার আপডেট পরীক্ষা করার প্রস্তাব দিই। আপনি এটি https://www.malwarebytes.com/তে খুঁজে পেতে পারেন।

✔ সংযুক্তিগুলি খুলবেন না! প্রধানতঃ এই ভাবেই লোকে হ্যাকের শিকার হয়। আমাদের কথা বিশ্বাস করবেন না, ডেমোক্র্যাটিক ন্যাশনাল পার্টিকে জিজ্ঞাসা করুন! যদি কেউ আপনাকে কোন প্ল্যাটফর্মে একটি ফাইল পাঠায়, এবং সেই ফাইলটি গুগল অ্যাপসে খোলা যায় তাহলে তা করুন। এটির মধ্যে ওয়ার্ড, এক্সেল, পিডিএফ এবং কিছু ইমেজ ফাইলও অন্তর্ভুক্ত থাকে। তার কারণ, আপনার নিজের কম্পিউটার করতে না পারলেও গুগল এইরকম ফাইলগুলি থেকে লুকিয়ে থাকা ম্যালওয়্যার সামলাতে পারে। যদি আপনি গুগলে আপলোড করা নিয়ে স্বচ্ছন্দ না হন তাহলে ফাইলটি ডাউনলোড করুন এবং এটিকে আপনার নিজস্ব অ্যান্টি-ম্যালওয়্যার সফটওয়্যার দিয়ে স্ক্যান করান। কিন্তু নিশ্চিত হয়ে নিন যে আপনার অ্যান্টি-ম্যালওয়্যার সফটওয়্যার আপডেট করা আছে। শেষে, আপনি ফাইলটি virustotal.com-এ আপলোডও করতে পারেন এবং এটিকে একটি বিকল্প প্রক্রিয়া হিসাবে বহু অ্যান্টি-ভাইরাস লাইব্রেরীর বিরুদ্ধে স্ক্যান করাতে পারেন। 

✔ আপনার অপারেটিং সিস্টেম ঘন ঘন আপডেট করুন। ম্যাকে আপনি এটি অ্যাপল মেনু → অ্যাপ স্টোরে গিয়ে খুঁজে পেতে পারেন। আপনার উইন্ডোজ 10-এর পিসিতে কন্ট্রোল প্যানেলে গিয়ে আপনার আপডেটগুলি স্বয়ংক্রিয় করুন এবং আপনার স্বয়ংক্রিয় আপডেট চালু করা আছে কিনা দেখুন। অন্যথায় নীচের পদক্ষেপগুলি অনুসরণ করুন:1. আপনার উইন্ডোজ অপারেটিং সিস্টেমের সার্চ বক্সে ঢুকে, আপডেট ও তারপর উইন্ডোজ আপডেট টাইপ করুন।2. সেটিংস পরিবর্তন করুন বেছে নিন।3. স্বয়ংক্রিয়ভাবে আপডেট ইনস্টল করায় ক্লিক করুন (প্রস্তাবিত), যদি না এটি ইতিমধ্যেই নির্বাচিত থাকে।