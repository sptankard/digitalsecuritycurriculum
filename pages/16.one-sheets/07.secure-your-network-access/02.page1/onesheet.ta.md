
பெரும்பாலான கண்காணிப்புகள் உங்களுடைய இணைய சேவை வழங்குனரில் (ISP) நடைபெறும் காரணத்தால் இணையத்தைப் பாதுகாப்பாக அணுகுவதற்கு உங்களுடைய இணைய அணுகலை பாதுகாப்பது முக்கியமானது. நீங்கள் உங்களுடைய இணைய அணுகலை பாதுகாக்கவில்லை என்றால் நீங்கள் உங்களுடைய இடத்தை மற்றும் உங்களுடைய இணைய உலாவுதலின் உள்ளடக்கத்தை வெளிப்படுத்துவது மட்டுமல்லாமல் ISP-ஆல் அவர்களின் சொந்த சர்வர்களிலிருந்து வடிகட்டி, கண்காணித்து உங்களிடமிருந்து தளங்களை கூட தடுக்க முடியும். பாதுகாப்பான நெட்வொர்க் அணுகல் மென்பொருள்கள் இந்த சூழல்களை கருத்தில் கொண்டு உங்களுடைய நெட்வொர்க் அணுகலை பாதுகாப்பதற்கான வழிகளை வழங்குகிறது. இணையத்தை அணுகும் போது உங்களுடைய கணினியை மறைத்து பெயர் தெரியாத படி செய்யும் உறையாக அதை நினைக்கவும்.

✔ இணையத்துடன் இணைக்க வெர்சூவல் பிரைவேட் நெட்வொர்க் (VPN) பயன்படுத்தவும். நாங்கள் பரிந்துரைக்கும் நல்ல VPN கோல்டன் பிராக்ஸ் VYPR VPN. https://www.goldenfrong/vyprvpn

✔ TOR பயன்படுத்தவும். VPN பயன்படுத்தாத போது, தணிக்கையை கடந்து செல்ல (பைபாஸ்) மற்றும் பெயர் தெரியாத படி உலாவுவதற்கு Tor உலாவியைப் பயன்படுத்தவும். எப்போதுமே நீங்கள் உங்களுடைய Tor உலாவியை வழக்கமாக அப்டேட் செய்வதை உறுதி செய்யவும். அதை https://www.torproject.orghttps://www.torproject.org/projects/torbrowser -ல் கண்டறியவும். 

✔ டெயில்ஸ் பயன்படுத்தவும். டெயில்ஸ் என்பது உங்களுடைய தனியுரிமை மற்றும் பெயர் தெரியபடாத நிலையைப் பாதுகாக்கும் நோக்கத்துடன் இருக்கும் நேரடியான ஆபரேட்டிங் சிஸ்டம் ஆகும். இது கணினியின் ஆபரேட்டிங் சிஸ்டத்திலிருந்து தனியாக DVD, USB ஸ்டிக் அல்லது SD கார்டிலிருந்து பயன்படுத்துவதற்காக வடிவமைக்கப்பட்ட முழுமையான ஆபரேட்டிங் சிஸ்டம். இது இணையத்தைப் பெயர்தெரியாத படி பயன்படுத்த உதவுகிறது மற்றும் கிட்டத்தட்ட நீங்கள் எங்கு சென்றாலும் எந்த கணினியிலும் நீங்கள் வெளிப்படையாக கேட்காத வரையில் எந்த விதமான தடயங்களையும் விட்டுவிடாமல் தணிக்கையை ஏமாற்றுகிறது. https://tails.boum.org/-ல் மேலும் அறிந்து கொள்ளவும்.